---
title: Ole ylpeä siitä mitä olet
pub: Sep 24, 2020
published: 2020-09-24T02:45:47.000Z
modified: 2020-09-24T02:45:26.000Z
summary: Tasa-arvo, ihmisoikeudet ja sananvapaus ovat olleet minulle aina tärkeitä asioita.
layout: article
---

Tasa-arvo, ihmisoikeudet ja sananvapaus ovat olleet minulle aina tärkeitä asioita. Haluan olla omalta osalta kehittämässä maailmaa, jossa jokainen voi olla sellainen kuin haluaa riippumatta suuntautumisesta, sukupuolesta tai ihon väristä.

Tulemme erilaisista tilanteista ja meille on annettu erilaiset kortit, mutta olemme kaikki ihmisiä ja meidän tulisi auttaa ja tukea toisiamme eikä arvostella ja erotella. En voi ymmärtää miksi jonkun pitäisi elää tietyssä muotissa, jonka muut ovat hänelle pakottaneet eikä sitä elämää mitä haluaisi elää. Elämä on liian lyhyt elettäväksi muiden mielipiteiden mukaan. Jokaisen pitää saada olla oma itsensä, kunhan se ei ole vaaraksi muille tai vastoin paikallista lakia.

Aloin miettimään tätä aihetta, koska kaveri Twitterissä on tuonut asiaa paljon esille ja siellä on esiintynyt myös hyvin ronskia kielenkäyttöä aiheen tiimoilta. Uskovainen kansanedustaja, kristinusko ja Pride-kulkue - siinä ainekset oikein mukavaan pommiin.

## Uskovaiset

<a href="https://fi.wikipedia.org/wiki/Uskonnonvapaus" title="Wikipedia: Uskonnonvapaus" target="_blank" rel="noopener">Uskonnonvapaus</a> on oikeus tunnustaa ja harjoittaa haluamaansa uskontoa tai olla tunnustamatta mitään uskontoa.

<a href="https://www.finlex.fi/fi/laki/ajantasa/1999/19990731#a731-1999" title="Finlex: Suomen perustuslaki" target="_blank" rel="noopener">Suomen perustuslaissa</a> on kohta (11§): *Jokaisella on uskonnon ja omantunnon vapaus*. Uskonnon ja omantunnon vapauteen sisältyy oikeus tunnustaa ja harjoittaa uskontoa, oikeus ilmaista vakaumus ja oikeus kuulua tai olla kuulumatta uskonnolliseen yhdyskuntaan.

Olen ollut vuosia uskovainen, kristitty, joten tiedän miten tärkeää uskonto ja sen harjoittaminen voi monille olla. Uskonelämäni alkuaikoina olin myös itse liian tuomitsevainen. Uskovaiset luottavat pyhiin kirjoituksiin ja jumalansa sanaan eikä niiden sisältöä tulisi muuttaa aina kun valtion linjaukset tai trendit vaihtuvat, koska jos uskonnon perusarvoja muutetaan aina kun siltä tuntuu, ei kyse ole enää samasta uskosta eikä samoista arvoista.

Kristinusko ja sen eri tahot ovat kuitenkin oudosti hyväksyneet osan kielletyistä, kuten esim. <a href="https://fi.wikipedia.org/wiki/Naispappeus_kristillisiss%C3%A4_kirkoissa" title="Wikipedia: Naispappeus kristillisissä kirkoissa" target="_blank" rel="noopener">naispappeus</a>, <a href="https://evl.fi/uutishuone/pinnalla-nyt/avioliittolaki" title="EVL: Avioliittolaki ja kirkko" target="_blank" rel="noopener">samaa sukupuolta olevien avioliitot</a> sekä vuonna 2019 kirkko ilmoitti olevansa <a href="https://evl.fi/uutishuone/tiedotearkisto/-/items/item/27714/Suomen+evankelis-luterilainen+kirkko+Helsinki+Priden+tukijaksi" title="EVL: Suomen evankelis-luterilainen kirkko Helsinki Priden tukijaksi" target="_blank" rel="noopener">Priden virallinen tukija</a>. Onko homous katoamassa synneistä vai väheneekö sen merkitys vain samalle tasolle kuin miehen ja naisen seksi vain avioliitossa? Muuttuvatko kristittyjen arvot vähitellen avoimempaan suuntaan ja vain muutamat vanholliset jäävät lopulta huutamaan vastaan?

Maailma on kuitenkin muuttunut paljon siitä kun pyhiä linjauksia on tehty ja nykyään monet ennen laittomat tai muuten kielletyt asiat ovat yleisesti sallittuja. Homoseksuaalisuus oli listattu psykiatriseksi sairaudeksi vuoteen 1981, mutta nykyään tuntuu heterouden olevan pahempi rikos - varsinkin ihmisoikeustapahtuma Priden aikaan.

### Kansanedustaja provosoimassa

Viime vuonna kansanedustaja <a href="https://fi.wikipedia.org/wiki/P%C3%A4ivi_R%C3%A4s%C3%A4nen" title="Wikipedia: Päivi Räsänen" target="_blank" rel="noopener">Päivi Räsänen</a> kommentoi kirkon Priden tukemista twiitillä: *"Miten kirkon oppiperusta, #raamattu, sopii yhteen sen kanssa, että häpeä ja synti nostetaan ylpeyden aiheeksi."*

Tänä vuonna Räsänen kyseenalaisti tapahtuman taustalla olevat syyt <a href="https://puheenvuoro.uusisuomi.fi/paivirasanen/keisarilla-ei-ole-vaatteita-pride-ei-ole-ihmisoikeustapahtuma/" title="Uusi Suomi: Keisarilla ei ole vaatteita – #Pride ei ole ihmisoikeustapahtuma" target="_blank" rel="noopener">Uuden Suomen blogissa</a> väittäen, ettei Pride ole ihmisoikeustapahtuma.

> #Pride2020 julistaa olevansa ihmisoikeustapahtuma, mutta tosiasiassa kyse on lgbt-ideologiasta, jonka tavoitteena on murtaa ihmiskunnan historian ja jatkuvuuden perusta, lapsen oikeus äitiin ja isään sekä omaan synnynnäiseen sukupuoleensa.
>
> Pridetapahtumassa ei kuitenkaan ole kysymys tästä, vaan siinä ihmisoikeuksia käytetään verhona, jonka takana ovat lakihankkeet sukupuolen moninaisuudesta, lasten transhoidoista sekä äitiyden ja isyyden korvaamisesta sukupuolineutraalilla vanhemmuudella. 

Molempina vuosina selkeää provosointia, mutta samalla erittäin tehokas tapa saada julkisuutta ja aiheuttaa keskustalua. Luin osan tämän vuoden <a href="https://twitter.com/PaiviRasanen/status/1303655702733508608" title="Twitter: Pride2020 ei ole ihmisoikeustapahtuma." target="_blank" rel="noopener">twiitin kommenteista</a> ja suurimmaksi osaksi keskustelu oli asiallista, mutta myös muutamia räikeitä henkilökohtaisia hyökkäyksiä.

Mielestäni kaikesta tulisi voida keskustella avoimesti ja rakentavasti. Jokaisella on oikeus mielipiteeseen - oli se sitten oikea tai väärä. Henkilökohtaiset hyökkäykset, solvaukset ja muut hyvin negatiiviset reaktiot antavat vain huonoa kuvaa sen kirjoittajasta sekä usein antaa pisteitä toiselle puolelle ulkopuolisen silmin katsottuna. Siinä vaiheessa kun pitää mennä henkilökohtaisuuksiin, on keskustelu jo hävitty, koska ei ole enää faktoja tai mielipiteitä itse aiheeseen. Henkilökohtaisesti tuntui pahalta lukea joitain kommentteja.

Mielestäni muusikko <a href="https://www.instagram.com/p/CE863fSH8Ri/" title="Instagram: Tämä on avoin kirje Päivi Räsäselle.">Tuure Boelius</a> totesi erittäin hyvin, että *"Sananvapaus ei ole peruste hyökätä ihmisoikeuksia vastaan, eikä ihmisoikeudet ole mielipideasioita!"*

### Mitä Jeesus tekisi?

Olen aika varma, että jos Jeesus kulkisi keskellämme, kuten aikaisemmin, olisi hän paljon avarakatseisempi kuin monet nykyajan uskovaisista. Jeesus opetti rakkaudesta ja tasa-arvosta. Kun muut hylkäsivät, hän oli valmis ottamaan luokseen. En voi kuvitella, että Jeesus haluaisi meidän riitelevän kuka voi rakastaa ketä. Rakasta lähimmäistäsi niin kuin itseäsi. Niin kuin te tahdotte ihmisten tekevän teille, niin tehkää te heille. Mikä tässä on epäselvää? Ei Jeesus ole käskenyt tuomita vaan rakastaa ja auttaa.

Miettikää kristinuskon edustajat miten Jeesus kohteli ihmisiä. Luuletteko, että Jeesus käännyttäisi kaikki uskovaiset homot ja muut seksuaalivähemmistön edustajat? Jeesus hyväksyi kaikki, hän on rakkaus. Voisitteko miettiä sitä seuraavan kerran kun haluatte heitellä kiviä?

## Omia kokemuksia

Henkilökohtaisesti olen tietääkseni hetero, mutta elämän varrella on ollut hetkiä milloin olen kyseenlaistanut tätä totuutta ihailessani mahtavia cossaajia ja jutellessani tunteja kauniiden miesten kanssa.

Ropeconissa tutustuin erääseen mieheen ketä luulin monta vuotta naiseksi, mutta asenteeni häntä kohtaan ei muuttunut sen jälkeen. Vietin hänen kanssaan paljon aikaa vuosien varrella ja hän sai minut jopa tanssimaan vanhoja tansseja.

Tunnen myös monia muita seksuaalivähemistöön kuuluvia eikä ole heitä mitään pahaa sanottavaa. Jokainen heistä on ollut mukava ainakin minulle ja mielenkiintoista seuraa. Kunnioitan suuresti sitä, että he uskaltavat olla sitä mitä he haluavat olla. Oma itsensä.

Ihmisiä ei pidä arvostella ulkonäön tai kategorian perusteella. He voivat olla todella mahtavia kun heihin tutustuu tarkemmin. Yllä mainittu mies selkeästi kärsi siitä, että hänen vanhempansa eivät hyväksyneet häntä sellaisena kuin hän haluaisi olla. Mutta miksi ihmeessä pitäisi elää elämää mitä muut haluaa sinulle eikä elämää mitä haluaisit elää?

Miksi ihmisiä pitää pistää laatikkoon? Mitä väliä sillä oikeasti on mitä me olemme ja kenen kanssa jos olemme ylpeitä siitä mitä olemme ja sinut itsemme kanssa? Sen pitäisi olla tärkeintä. Elämä on liian lyhyt tuhlattavaksi, joten nauttikaamme elämästä semmoisena kuin olemme ja antakaamme muiden tehdä samoin.

Jokainen elämä on tärkeä. Tukekaa toisianne valitsemillanne teillä.

## Lue lisää

- <a href="https://www.verkkouutiset.fi/professori-pelkaa-lainkayttoa-alistetaan-politiikan-palvelukseen/#013d248f" target="_blank" rel="noopener">Professori varoittaa: Oikeuslaitoksen politisoituminen vie mielivaltaan</a>
- <a href="https://www.patmos.fi/blogit/paivi-rasanen-piispa-laajasalo-ja-homosuhteet-ennen-ja-nyt/" target="_blank" rel="noopener">Päivi Räsänen, piispa Laajasalo ja homosuhteet ennen ja nyt</a>
- <a href="https://www.iltalehti.fi/viihdeuutiset/a/63c9432d-b4cc-469b-94a4-f8d24b700350" target="_blank" rel="noopener">Päivi Räsänen arvosteli Pride-tapahtumaa – Tuure Boelius laukoo suorat sanat: "Sinun ajatuksesi Jumalasta on oksettava"</a>