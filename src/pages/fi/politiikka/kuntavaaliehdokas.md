---
title: Kuntavaalit 2021, Nokia
published: 2021-03-01T00:03:47+03:00
modified: 2021-03-01T00:03:47+03:00
summary: Olen huolissani Suomen poliittisesta suunnasta, joten haluan olla varmistamassa, että Nokialla kuunnellaan kuntalaisten mielipiteitä ja tehdään asioita kuntalaisten eduksi. Varmistetaan yhdessä parempi tulevaisuus!
layout: article
---

Hei ja tervetuloa tutustumaan minuun.

Päätoiminen yrittäjä ja pyöritän tällä hetkellä kolmea yritystä. Loihdin verkkosivustoja, -kauppoja ja -sovelluksia alihankintana palveluita myyville yrityksille.

Olen asunut monissa Suomen kaupungeissa, vuoden Englannissa ja kaksi kesää veneessä, mutta vasta muutettuani tänne Alhoniityn Petäjäpolulle syksyllä 2020 löysin paikan, joka oikeasti tuntuu kodilta. Rakastuin Nokiaan.

## Poliittinen elämä?

Aktiivisesti seurannut politiikkaa noin parisen vuotta, mutta vasta viime vuonna aloin enemmän osallistumaan keskusteluun Twitterissä ja Facebookissa sekä miettimään miten voisin paremmin vaikuttaa meidän tulevaisuuteen.

Olen hiukan huolissani Suomen poliittisesta suunnasta, joten haluan olla varmistamassa, että Nokialla kuunnellaan kuntalaisten mielipiteitä ja tehdään asioita oikeasti kuntalaisia ajatellen. Resursseja ja rahaa on rajallisesti, joten on erittäin tärkeää käyttää niitä viisaasti meidän yhteiseksi hyväksi.

Päätökset ja mielipiteet perustuvat aina faktoihin, numeroihin ja todelliseen vaikutukseen eikä poliittisiin teemoihin. Kokonaiskuva ja -vaikutus pitää olla tiedossa ennen päätösten tekemistä ja sen pitää olla kuntalaisten parhaaksi. Politiikkaa ei voi tehdä teemalasit silmillä välittämättä miten päätökset oikeasti vaikuttavat kuntalaisten elämään.

Haluan olla vaikuttamassa siihen, millaisessa kunnassa elämme ja millaisen tulevaisuuden jätämme lapsille ja nuorille. Muutos lähtee sinusta ja minusta, rohkeista yksilöistä, jotka uskaltavat lähteä vaikuttamaan. Haluan olla rakentamassa oikeudenmukaista, tasa-arvoista, kaikille turvallista ja viihtyisää yhteiskuntaa.

Tehdään yhdessä parempaa politiikkaa ylitse puoluerajojen!

## Vaalilupauksia?

Kuntalaisten hyvinvointi ja yrityksien toimintaympäristö ovat minulle tärkeitä asioita.

### Yrittäjät ja duunarit

Yrittäjyys on kunnan tärkein voimavara ja meidän tulee luoda yrityksille paras mahdollinen toiminta- ja kehitysympäristö tulevaisuudelle. Sujuvampaa paikallista sopimista ja helpompaa työllistymistä. Kannatan etätöitä mahdollisuuksien mukaan. Haluan olla aktiivisesti kehittämässä ja kartoittamassa uusia työllistämismahdollisuuksia sekä kehittämässä nuorten työkokeiluja ja -harjoittelua yrityksissä.

### Hyvinvointi

Jokaisella on oikeus riittäviin sosiaali- ja terveyspalveluihin kohtuullisella ajalla ja hinnalla sekä mieluusti mahdollisimman lähellä. Kiireettömänäkin pitää päästä viikossa hoitoon. Verkkotapaamisia mahdollisuuksien mukaan.

### Talous- ja sijoitustietoa nuorille

Nykyään lempiaiheeni on sijoittaminen ja olisin halunnut tietää sen tuomista mahdollisuuksista jo nuorena.

Oppilaitosten tulisi tarjota parhaat eväät elämään, joten parempi taloustieto ja sijoittaminen pitäisi saada vähintään valinnaiseksi. Vastaavia kokeiluja on jo menossa joissain kouluissa tällä hetkellä.

Sijoittaminen on kaikkien oikeus eikä aloitus vaadi suurta pääomaa. Kouluissa tulisi olla hyvät eväät elämään ja sijoittaminen voi olla yksi nuoren parhaista ratkaisuista.

## Muista äänestää

Muista, että kuntavaalit ovat henkilövaalit. Me perussuomalaiset saamme äänestää vapaasti kunnan asioista ilman puoluekuria. On tärkeää saada päättäjiä, jotka eivät aja ensisijaisesti poliittista ideologiaa vaan haluaa meidän parasta. Kun kuntalaiset ja kunnassa toimivat yritykset voivat hyvin, voimme miettiä miten pelastaa muu maailma.

Riippumatta siitä, kuka on sinun valintasi, muista äänestää. Vain äänestämällä voit vaikutta meidän yhteiseen tulevaisuuteen.

## Linkkejä

- https://twitter.com/_timoanttila
- https://vaalit.perussuomalaiset.fi/kuntavaalit/ehdokas/timo-anttila