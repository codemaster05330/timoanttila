---
title: Kuntavaalit 2021, Nokia
pub:
- 28
- Helmi
published: 2021-02-02T00:03:47+03:00
modified: 2021-02-02T00:03:47+03:00
summary: Olen huolissani Suomen poliittisesta suunnasta, joten haluan olla varmistamassa, että Nokialla kuunnellaan kuntalaisten mielipiteitä ja tehdään asioita kuntalaisten eduksi. Varmistetaan yhdessä parempi tulevaisuus!
layout: article
---

Yrittäjä ja duunari meidän yhteisellä asialla. Kokemusta yrityksien pyörittämisestä, hallitustyöskentelystä ja asiakaspalvelusta. Seuraan aktiivisesti politiikkaa enkä pelkää kertoa omia näkemyksiäni.

Haluan olla varmistamassa, että Nokialla kuunnellaan kuntalaisten mielipiteitä ja tehdään asioita kuntalaisten edun mukaisesti. Resursseja ja rahaa on rajallisesti, joten ne pitää käyttää viisaasti kuntalaisten hyödyksi, meidän kaikkien parhaaksi, sekä yrityksien toimintaympäristön turvaamiseksi ja kehitykseen. Vasta kun kuntalaiset ja yritykset voivat hyvin, voimme miettiä puolueiden muita teemoja.

Tärkeitä asioita minulle ovat kuntalaisten peruspalveluiden saatavuus läheltä sopivalla hinnalla, kohtuuhintainen asuminen ja verotus, nuorten harrastaminen ja tulevaisuus sekä yrityksien toimintaympäristön turvaaminen, kehitys ja työttömille helpompaa työllistymistä. Haluaisin myös kehittää nuorten sijoitustietoutta, koska se voi olla nuoren yksi tärkeimmistä päätöksistä.

Haluan toimia aidosti kuntalaisten äänenä ja tuoda kuntapolitiikan lähemmäs kuntalaisia. Äänestämisen lisäksi haluan kehittää vuorovaikutusta ja olen avoin kuulemaan, mitä juuri sinä haluaisit kehittää Nokialla tai yleisesti Suomessa.

Päätökset ja mielipiteet perustuvat aina faktoihin, numeroihin ja todelliseen vaikutukseen eikä poliittisiin teemoihin. Kokonaiskuva ja -vaikutus pitää olla tiedossa ennen päätösten tekemistä ja sen pitää olla kuntalaisten parhaaksi. Politiikkaa ei voi tehdä teemalasit silmillä välittämättä miten päätökset oikeasti vaikuttavat kuntalaisten elämään.

Haluan olla vaikuttamassa siihen, millaisessa maailmassa, millaisessa kunnassa elämme ja millaisen tulevaisuuden jätämme nuorille. Muutos lähtee rohkeista yksilöistä ja muutosta tapahtuu kun heitä on tarpeeksi. Haluan olla rakentamassa oikeudenmukaista, tasa-arvoista, kaikille turvallista ja viihtyisää yhteiskuntaa.

Äänestämällä voit vaikuttaa!